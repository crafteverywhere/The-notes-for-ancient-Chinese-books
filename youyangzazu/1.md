酉陽雜俎
===================

序

夫《易》象「一車」之言，近於怪也。詩人南淇之奧，近乎戲也。固服縫掖者，肆筆之餘，及怪及戲，無侵於儒。無若詩書之味大羹，史為折俎，子為醯醢也。炙鶚羞鼈，豈容下箸乎？固役而不恥者，抑志怪小說之書也。成式學落詞曼，未嘗覃思，無崔駰真龍之嘆，有孔璋畫虎之譏。飽食之暇，偶錄記憶，號《酉陽雜俎》，凡三十篇，為二十卷，不以此間錄味也。

卷一·忠志

高祖少神勇。隋末，嘗以十二人破草賊號無端兒數萬。又龍門戰，盡一房箭，中八十人。  
*一房，尤一函也。唐一函箭計百隻，此言高祖射術精湛。*

太宗虯須，嘗戲張弓掛矢。好用四羽大笴，長常箭一膚，射洞門闔。  
*笴，音葛，箭杆也，此處指箭。言太宗以鬍鬚爲弓弦事也。膚，長度單位，四指寬曰膚。*

上嘗觀漁於西宮，見魚躍焉。問其故，漁者曰：「此當乳也。」於是中網而止。  
*乳，繁殖也。當乳，正值繁殖。*

骨利幹國獻馬百疋，十疋尤駿。上為制名決波騟者，近後足有距，走歷門三限不躓，上尤惜之。隋內庫有交臂玉猿，二臂相貫如連環。將表其轡。上後嘗騎與侍臣游，惡其飾，以鞭擊碎之。一曰文皇禦制十駿名。  
*骨利幹國，古部族名也。居瀚海 (今贝加尔湖)北，有二俟斤治之。产良馬，百合草。疋，同匹。决波騟，良馬名。距，本意指雞爪後部突起如趾者，此言馬後足生有突起者也。限，門檻。踬，絆倒。*

貞觀中，忽有白鵲構巢於寢殿前槐樹上。其巢合歡如腰鼓，左右拜舞稱賀。上曰：「我嘗笑隋煬帝好祥瑞。瑞在得賢，此何足賀？」乃命毀其巢，鵲放於野外。  
*合歡，兩巢並築也。*

高宗初扶床，將戲弄筆。左右試置紙於前，乃亂畫滿紙。角邊畫處成草書「敕」字，太宗遽令焚之，不許傳外。  
*扶床，謂年幼扶床學步。敕，帝王之令也。*

則天初誕之夕，雌雉皆雊。右手中指有黑毫，左旋如黑子，引之尺餘。
*雊，音構，雉叫也。毫，毛也。引，量也。*

駱賓王為徐敬業作檄，極疏大周過惡。則天覽及「蛾眉不肯讓人，狐媚偏能惑主」，微笑而已。至「一抔之土未幹，六尺之孤安在」，不悅曰：「宰相何得失如此人！」

中宗景龍中，召學士賜獵，作吐陪行，前方後圓也。有二大雕，上仰望之。有放挫啼曰：「臣能取之。」乃懸死鼠於鳶足，聯其目，放而釣焉。二雕果擊於鳶盤。狡兔起前，上舉撾擊斃之。帝稱那庚，從臣皆呼萬歲。  
*吐陪，陣法名也，前方後圓。挫啼，禽名。鳶，風箏也。那庚，唐外来语，意爲怎樣，如何。*

三月三日，賜侍臣細柳圈，言帶之免蠆毒。  
*蠆，毒蝎也。*

寒食日，賜侍臣帖彩球，繡草宣臺。   
*寒食，清明前一二日。此條及下兩條均言節日風俗。*

立春日，賜侍臣彩花樹。

臘日，賜北門學士口脂、蠟脂，盛以碧鏤牙筒。

上嘗夢曰一作白鳥飛，蝙蝠數十逐而墮地。驚覺，召萬回僧曰：「大家即是上天時。」翌日而崩。  
*大家，親近侍從稱天子也。*

睿宗嘗閱內庫，見一鞭，金色，長四尺，數節有蟲嚙處，狀如盤龍，靶上懸牙牌，題象耳皮，或言隋宮庫舊物也。上為冀王時，寢齋壁上蝸跡成「天」字，上懼，遽掃之。經數日如初。及即位，雕玉鑄黃金為蝸形，分置於釋道像前。

玄宗，禁中嘗稱阿瞞，亦稱鴉。壽安公主，曹野那姬所生也。以其九月而誕，遂不出降。常令衣道服，主香火。小字蟲娘，上呼為師娘。為太上皇時，代宗起居，上曰：「汝在東宮，甚有令名。」因指壽安，「蟲娘為鴉女，汝後與一名號。」及代宗在靈武，遂令蘇澄尚之，封壽安焉。

天寶末，交趾貢龍腦，如蟬蠶形。波斯言老龍腦樹節方有，禁中呼為瑞龍腦。上唯賜貴妃十枚，香氣徹十餘步。上夏日嘗與親王棋，令賀懷智獨彈琵琶，貴妃立於局前觀之。上數子將輸，貴妃放康國猧子於坐側，猧子乃上局，局子亂，上大悅。時風吹貴妃領巾於賀懷智巾上，良久，回身方落。賀懷智歸，覺滿身香氣非常，乃卸襆頭貯於錦囊中。及二皇復宮闕，追思貴妃不已，懷智乃進所貯襆頭，具奏它日事。上皇發囊，泣曰：「此瑞龍腦香也。」

安祿山恩寵莫比，錫齎無數。其所賜品目有：桑落酒、闊尾羊窟利、馬酪、音聲人兩部、野豬鮮、鯽魚並手刀子、清酒、大錦、蘇造真符寶輿、餘甘煎、遼澤野雞、五術湯、金石凌湯一劑及藥童昔賢子就宅煎、蒸梨、金平脫犀頭匙箸、金銀平脫隔餛飩盤、金花獅子瓶、平脫著足疊子、熟線綾接靴、金大腦盤、銀平脫破觚、八角花烏屏風、銀鑿鏤鐵鎖、帖白一曰花檀香床、綠白平細背席、繡鵝毛氈兼令瑤令光就宅張設、金鸞紫羅緋羅立馬寶、雞袍、龍須夾帖、八鬥金渡銀酒甕銀瓶平脫掏魁織錦筐、銀笊籬、銀平脫食臺盤、油畫食藏，又貴妃賜祿山金平脫裝具玉合、金平脫鐵面碗。

肅宗將至靈武一驛，黃昏，有婦人長大，攜雙鯉吒於營門曰：「皇帝何在？」眾謂風狂，遽白上潛視舉止。婦人言已，止大樹下。軍人有逼視，見其臂上有鱗。俄天黑，失所在。及上即位，歸京闕，虢州刺史王奇光奏女媧墳云：「天寶十三載，大雨，晦冥忽沉。今月一日夜，河上有人覺風雷聲，曉見其墳湧出，上生雙柳樹，高丈餘，下有巨石。」兼畫圖進。上初克復，使祝史就其所祭之。至是而見，眾疑向婦人其神也。

代宗即位日，慶雲見，黃氣抱日。初，楚州獻定國寶一十二，乃詔上監國。詔曰：「上天降寶，獻自楚州。神明生歷數之符，合璧定妖災之氣。」初，楚州有尼真如，忽有人接去天上。天帝言下方有災，令此寶鎮之，其數十二。楚州刺史崔人先表獻焉。一曰玄黃，形如笏，長八寸，有孔。闢人間兵疫。二曰玉雞，毛白玉也。王者以孝理天下則見。三曰穀璧，白玉也。如粟粒，無雕鐫之跡。王者得之，五穀豐熟。四曰西王母白環，二枚。所在處，外國歸服。五曰闕名。六曰如意寶珠，大如雞卵。七曰紅靺鞨，大如巨慄。八曰瑯玕珠，二枚，逾常珠，有逾徑一寸三分。九曰玉塊，形如玉環，四分缺一。十曰玉印，大如半手，理如鹿形，啗入印中。十一曰皇后採桑鉤，細如箸，屈其末。十二曰雷公石，斧形，無孔。諸寶置之日中，皆白氣連天。
